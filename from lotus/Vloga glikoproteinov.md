Veliko **fiziološko** pomembnih proteinov je glikoproteinov. Čeprav je njihov pomen v mnogih primerih znan, ni točno jasno, kakšno vlogo nosijo oligosaharidne enote pripete na protein.

Naj bi bili ti oligosaharidi zelo pomembni pri **medsebojnem prepoznavanju celic in molekul.**

Ker glikoproteini povečajo raznolikost med proteini, zanje včasihi pravimo, da so **informacijsko bogati**. Pogosto jih najdemo na površini celic, kjer služijo kot **markerji za identifikacijo specifičnih vrst celic.**

>Tako se zaradi različne zgradbe oligosaharidov na membrani eritrocitov pri ljudeh razlikujejo **krvne skupine AB0**. Oligosahardi krvne skupine A, ima na nereducirajočem koncu N-acetilgalaktozamin; za skupino B pa ima na koncu $\alpha$-D-galaktozo.
>
>Te majhne razlike so lahko usodne pri transfuziji napačnega tipa krvi.

<br>

Ko se celice transformirajo v maligne, pride do **sprememb glikoproteinov** na celični površini, kar je posledica **pomanjkanja encimov** (glikoziltransferaz) v rakavi celici. To omogoča pripenjanje ogljikovih hidratov na membranske proteine z nastankom O- in N-glikozidnih vezi.

Zaradi kontaktne inhibicije normalne celice običajno prenehajo rasti, ko se te dotaknejo njihove površine. 

---

Oligosaharidi se uporabljajo za označevanje staranja proteinov. Na splošno velja, da odstranjevanje ogljikovih hidratov iz glikoproteinov **poveča njihovo občutljivost za proteolitično razgradnjo**.

> Jetrne celice imajo na površini mesta za receptorske proteine, ki spoznajo stare proteine z manj sialne kisline. Take proteine prevzamejo in jih razgradijo s proteolitičnimi encimi do prostih aminokislin.

Mnogi virusi imajo na svoji površini proteine, na katere se lahko vežejo oligosaharidi s pomočjo **celičnih encimov gostitelja**, da nastanejo glikoproteini, ki so zelo podobni tistim na gostitelju. To omogoča virusu preživetje, saj se izogne imunskemu nadzoru. Lahko se tudi pripne in združi z receptorji gostiteljske celice.

---

<< [[Glikoproteini]]